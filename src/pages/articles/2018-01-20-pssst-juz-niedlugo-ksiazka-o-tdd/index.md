---
title: "Pssst... już niedługo, książka o TDD"
date: "2018-01-20T17:58:32.000Z"
layout: post
draft: false
path: "/posts/pssst-juz-niedlug-ksiazka-o-tdd/"
category: "Książki"
tags:
  - "TDD"
  - "Książki"
description: "Jakiś czas temu (pierwszy commit wskazuje na 13 marca 2016) postanowiłem przekuć posty z bloga związane z TDD na książkę właśnie w tym temacie. Początkowo zakładałem edycję obecnych postów, poprawki, aktualizację i wydanie w formie książki online. W tym czasie odezwał się do mnie Helion z zapytaniem czy byłbym zainteresowany kursem video TDD..."
---

Hej! Jakiś czas temu (pierwszy commit wskazuje na 13 marca 2016) postanowiłem przekuć posty z bloga związane z TDD na książkę właśnie w tym temacie. Początkowo zakładałem edycję obecnych postów, poprawki, aktualizację i wydanie w formie książki online. W tym czasie odezwał się do mnie Helion z zapytaniem czy byłbym zainteresowany kursem video TDD. Zamiast video, zaproponowałem wydanie książki. Dla mnie to była doskonała opcja, ponieważ tego typu publikacja byłaby związana z wysokim jej poziomem. Po niespełna dwóch latach udało mi się tę książkę napisać, a obecnie trwa korekta merytoryczna i edytorska. Książka podąża innym torem nauki niż zamieszczony na stronie [kurs TDD](http://dariuszwozniak.net/kurs-tdd/). Przede wszystkim, każda z poruszonych kwestii została mocno rozwinięta i znacząco poprawiona. Wzbogaciłem temat o własne doświadczenia, głównie w prowadzeniu szkoleń w tym temacie i pracy nad kodem w różnych projektach. ![2018-01-20 18_41_02-TDD. Techniki programowania sterowanego testami Książka, kurs - Dariusz Woźniak](1ea1e3c9-e5a0-4ace-a97b-95fa9a3e108e.png) Książka ma tytuł "**TDD. Techniki programowania sterowanego testami**", a jej premiera przewidziana jest na kwiecień 2018. Szczegóły zawartości można obejrzeć na stronie Helionu w dziale Zapowiedzi: [https://helion.pl/ksiazki/tdd-techniki-programowania-sterowanego-testami-dariusz-wozniak,tddppr.htm](https://helion.pl/ksiazki/tdd-techniki-programowania-sterowanego-testami-dariusz-wozniak,tddppr.htm). Gorąco zachęcam do śledzenia premiery i lektury, gdy będzie dostępna!