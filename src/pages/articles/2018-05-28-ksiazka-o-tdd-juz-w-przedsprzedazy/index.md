---
title: Książka o TDD już w przedsprzedaży
date: "2018-05-28T20:37:33.000Z"
layout: post
draft: false
path: "/posts/ksiazka-o-tdd-juz-w-przedsprzedazy/"
category: "Książki"
tags:
  - "TDD"
  - "Książki"
description: "Ogromnie miło mi poinformować, że zapowiadana książka o TDD jest już w przedsprzedaży!"
---

Hej! Ogromnie miło mi poinformować, że zapowiadana książka o TDD jest już w przedsprzedaży! Na [stronie wydawnictwa Helion](https://helion.pl/ksiazki/tdd-techniki-programowania-sterowanego-testami-dariusz-wozniak,tddppr.htm) można poznać więcej szczegółów odnośnie książki, t.j. cenę, spis treści i przykładowy rozdział. \[gallery ids="782,783" type="rectangular"\] Podstawowe pytanie, jakie się nasuwa to... Czy warto zainwestować w książkę skoro jest już [kurs TDD online](http://dariuszwozniak.net/kurs-tdd/) na tej stronie? Przede wszystkim, to temat testowania jednostkowego został w książce znacznie rozszerzony. Kilkuletnia analiza tematu pozwoliła na całkiem sporo nowych informacji, przemyśleń, wniosków, ale także i pytań. Książka została starannie sprawdzona pod względem merytorycznym, jak i językowym przez kilku profesjonalistów. Dzięki edycji zdałem sobie też sprawę, jak dużo błędów popełniam w jednym tylko zdaniu... No i spora część wiedzy z bloga została zaktualizowana i rozszerzona. Książka wydana będzie w formie papierowej i e-booka. Którą wersję mógłbym zarekomendować? Tutaj będę tradycjonalny i polecę wersję papierową. Książkę pisałem z zamysłem, aby stanowiła nie tylko spory tutorial, ale też swego rodzaju manual, do którego sięgniemy gdy zapomnimy o jakiejś technice, np. "w jaki sposób robiło się testy parametryzowane z użyciem danych z innej klasy?" Moja osobista preferencja do tego typu książek to druk, wybór pozostawiam już w Twojej gestii ;-) Jeśli już nie możesz doczekać się książki, to warto sięgnąć po [repozytorium na GitHubie](https://github.com/dariusz-wozniak/TddBook-Code) i przeczytać kod (tak – czytanie kodu to również zajęcie dobrego programisty), który został tam zamieszczony. Przed zakupem warto przyjrzeć się też [przykładowemu rozdziałowi](https://helion.pl/eksiazki/tddppr.htm#hide), aby zaznajomić się z formułą i stylem książki. Daj mi znać czy już na tym etapie podoba Ci się lub nie. Jeśli znajdziesz gdzieś błąd lub z czymś nie zgadzasz, zapraszam do kontaktu i polemiki :-)