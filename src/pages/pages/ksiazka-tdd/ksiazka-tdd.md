---
title: "Książka o Test-Driven Development"
layout: page
path: "/ksiazka-tdd/"
redirect_from:
    - "/ksiazka-o-tdd/"
---

Zapraszam do zapoznania się (i z przeczytaniem! 🙂) z książką pt. „TDD. Techniki programowania sterowanego testami”, której jestem autorem, a która została wydana przez wydawnictwo Helion.

Podstawowe pytanie, jakie się nasuwa to... Czy warto zainwestować w książkę skoro jest już darmowy [kurs TDD](/kurs-tdd/) na tej stronie? Przede wszystkim, to temat testowania jednostkowego został w książce znacznie rozszerzony. Kilkuletnia analiza tematu pozwoliła na całkiem sporo nowych informacji, przemyśleń, wniosków, ale także i pytań. Książka została starannie sprawdzona pod względem merytorycznym, jak i językowym przez kilku profesjonalistów. Dzięki edycji zdałem sobie też sprawę, jak dużo błędów popełniam w jednym tylko zdaniu... Przede wszystkim, spora część wiedzy z bloga została zaktualizowana i rozszerzona.

Książka wydana będzie w formie papierowej i e-booka. Którą wersję mógłbym zarekomendować? Tutaj będę tradycjonalistą i polecę wersję papierową. Książkę pisałem z zamysłem, aby stanowiła nie tylko spory kurs, ale też swego rodzaju manual, do którego sięgniemy gdy zapomnimy o jakiejś technice, np. "w jaki sposób robiło się testy parametryzowane z użyciem danych z innej klasy?" Moja osobista preferencja do tego typu książek to druk, ale wybór pozostawiam już w Twojej gestii.

Przed zakupem warto przyjrzeć się też [przykładowemu rozdziałowi](https://helion.pl/eksiazki/tddppr.htm#hide), aby zaznajomić się z formułą i stylem książki. Daj mi znać czy już na tym etapie podoba Ci się lub nie. Jeśli znajdziesz gdzieś błąd lub z czymś nie zgadzasz, zapraszam do kontaktu i polemiki.

![Okładka](cc62501ed35ad7454fb98d57200b8463tddppr.jpg)

* Link do książki (Helion): https://helion.pl/ksiazki/tdd-techniki-programowania-sterowanego-testami-dariusz-wozniak,tddppr.htm
* Fragment online: https://helion.pl/eksiazki/tdd-techniki-programowania-sterowanego-testami-dariusz-wozniak,tddppr.htm
* Repozytorium kodu: https://github.com/dariusz-wozniak/TddBook-Code

Dane szczegółowe

- Wydawnictwo:Helion
- Stron: 328
- Druk: oprawa miękka
- ISBN Książki drukowanej: 9788328335318
- Format: 158×235